158          श्रीशिवनाममञ्जरी
सहजाय गृहस्थाय संघ्यानाथाय विष्णवे ।
सद्भिः संपूजितायाथ वितलासुरघातिने ॥ १४६ ॥
जनाधिपाय योग्याय कामेशाय किरीटिने।
अमोघविक्रमायाथ नग्नाय दलघातिने ।| १४७॥
संग्रामाय नरेशाय नमस्ते शुचिभस्मने ।
भूतिप्रियाय भूम्ने ते सेनाय चतुराय च ॥ १४८ ॥
मनुष्यबाह्यगतये कृतज्ञाय शिखण्डिने
निर्लेपाय जटार्द्राय महाकालाय मेरवे ॥ १४९ ॥
नमो विरूपरूपाय शक्तिगम्याय ते नमः ।
नमः सर्वाय सदसत्सत्याय सुव्रताय च ॥ १५० ॥
नमो भक्तिप्रियायाथ श्वेतरक्षापराय च |
सुकुमारमहापापहराय रथिने नमः ॥ १५१ ॥
नमस्ते धर्मराजाय धनाध्यक्षाय सिद्धये ।
महाभूताय कल्पाय कल्पनारहिताय च ॥ १५२ ॥
ख्याताय जितविश्वाय गोकर्णाय सुचारवे |
श्रोत्रियाय वदान्याय दुर्लभाय कुटुम्बिने ॥ १५३ ॥
विरजाय सुगन्धाय नमो विश्वम्भराय च |
भवातीताय तिष्याय नमस्ते सामगाय च ॥ १५४ ॥
चिन्मयाय नम: शुक्लज्योतिषे क्षेत्रगाय च ।
अद्वैताय द्वितीयाय कल्पराजाय भोगिने ॥ १५५ ॥
सर्वभोगसमृद्धाय सांपरायाय ते नमः ।
नमस्ते स्वप्रकाशाय स्वच्छन्दाय सुतन्तवे ॥ १५६ ॥
